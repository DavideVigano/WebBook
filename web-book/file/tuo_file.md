# Economia dei Beni Digitali

## Rivoluzione digitale

La rivoluzione digitale ad oggi è una realtà affermata per quanto la sua spinta allo sviluppo non sia certamente compiuta, essa ha la caratteristica di trasformarsi continuamente, di espandersi progressivamente in aree diverse e di incrementare la produttività in un'ampia varietà di settori ed industrie, dalle comunicazioni fino alle più avanzate intelligenze artificiali. 

I principali fattoti che differenziano l’attuale sviluppo economico rispetto al passato sono spesso identificati come : 

- **iperconnettività**
- **apprendimento automatico**
- **aumento esponenziale dei dati**

Ma c’è un fattore molto importante che non va dimenticato, che è più una conseguenza di quelli precedenti, ovvero che **cambiano i modelli di business**.

## Digitale

Le tecnologie digitali sono essenzialmente strumenti di astrazione delle nostre risorse concettuali.

A differenza di oggetti fisici un oggetto digitale può essere distinto dalle su proprietà ed inoltre può essere composto e ricomposto.

Le principali caratteristiche che distinguono un oggetto digitale da uno fisico sono:

- La **duplicazione** delle informazioni 
- Il **trasferimento**
- La possibilità di **adattattamento** a molteplici canali 
- Il **collegamento** con altri contesti

Tutto questo ha impatto sul sistema degli scambi, quindi sulla società e sui modelli di business che funzionano in essa.

## Equilibrio domanda offerta

Un mercato raggiunge l'equilibrio quando la quantità domandata in corrispondenza di un certo prezzo è uguale all'offerta per quello stesso prezzo `( Q0; P0 )`. In condizioni di equilibrio tutte le persone che desiderano acquistare un dato bene o servizio a un particolare prezzo sono soddisfatte. 

![Grafico-DomandaOfferta](img/Grafico-DomandaOfferta.png)

- **P > P0**: il prezzo è superiore al prezzo di equilibrio, **eccedenza**. A questo prezzo la quantità offerta supera la quantità domandata I venditori si troveranno con merce invenduta e, per liberare i magazzini, comincieranno a praticare sconti ed a diminuire gli ordini. Il prezzo scende a causa di un eccesso di offerta.
- **P < P0**: il prezzo è inferiore al prezzo di equilibrio, **carenza**. I compratori chiedono maggiori quantità di quelle disponibili. I venditori si rendono conto che anche alzando il prezzo non riescono a tener dietro alla domanda. Il prezzo sale a causa di una carenza di offerta (o eccesso di domanda).

## Prezzi positivi 

Tra le strategie per ottenere profitti positivi possiamo trovare le **Barriere**, elementi che ostacolano la concorrenza in un mercato, esse possono avere diverse origini:

- **Lock-in naturale**, solo alcuni possono o hanno accesso alle risorse.
  *ex: monopolio(estremo), comunicazioni broadcast*
- **Lock-in tecnologico** le aziende che vogliono interfacciarsi su quel tipo di mercato sono impossibilitate a dotarsi delle tecnologie necessarie. 
  *ex: brevetti*
- **Lock-in normativo** regolamenti e norme che impediscono oppure ostacolano l'ingresso nel mercato da parte delle nuove imprese. 
  *ex: concessioni autrostradali*

Oltre a queste troviamo la **fidelizzazione** e la **differenziazione del prodotto** ovvero:

- **Branding** processo effettuato dalle imprese per differenziare la propria offerta da altre analoghe
- **Versioning** più versioni dello stesso prodotto differenziate da diversi gradi di completezza
- **Binding** accessori inseriti alla vendita 
  *ex: internet explorer inserito all'interno di prodotti microsoft*

## Beni digitali

Nell’economia normale il costo di ri-produzione costituisce un lock-in che non esiste nell’economia della informazione

Le tecnologie digitali facilitano la differenziazione del prodotto facilitano la differenziazione di canali di offerta facilitano il tracciamento dei consumatori

Rimangono valide strategie di rafforzamento del prodotto attraverso l’integrazione con altri valori, materiali o immateriali

Esiste invece un **valore esternare della rete** che può creare lock-in per alcuni prodotti (formati) oppure fornire l’opportunità per il binding di nuovi prodotti

## Esternalità della rete

In alcuni mercati la rete incrementa il valore di un servizio, la rete ha quindi un **valore esternale**, esso può essere: 

- **Positivo**, quando il valore di un bene per un individuo aumenta all'aumentare delle persone che posseggono lo stesso bene (esternalità di rete dirette), o all'aumentare dei prodotti complementari (esternalità di rete indirette). Gli standard sono strumenti per creare esternalità di rete positive. 
- **Negativo**, quando l'utilità di una infrastruttura diminuisce all'aumentare dell'utilizzo che se ne fa, ad esempio a causa di fenomeni di congestione. 

![rete](img/Rete.png)

Questo effetto influenza in maniera determinante la coordinazione di un mercato:

- Decisioni sull’adozione di tecnologie (quali tecnologie serviranno?) 
- Decisioni sulla selezione del prodotto (perché il cliente compra questo e non quello?)
- Decisioni sull’adozione di procedure di compatibilità (quali produttori si rendono compatibili con il prodotto di maggior successo?)
- Ha un lato negativo (aumento dei costi, riduzione dell’innovazione) nel caso in cui i prodotti collegati siano dello stesso produttore (lock-in o monopolio)

## Regolamentazione dei mercati

La **perfetta contendibilità** richiede che l’impresa potenziale entrante:

-  abbia la **stessa tecnologia**, la stessa informazione e la stessa possibilità di produzione dell’impresa presente nel mercato
-  abbia **costi non recuperabili pari a zero**, così che l’uscita dal mercato sia senza costi, e non esistano barriere all’uscita
-  possa entrare effettivamente prima che l’impresa già operante sia in grado di abbassare i prezzi

## La notazione di standard

Uno **standard è una norma accettata o un modello di riferimento** a cui ci si uniforma per semplificare un processo.

In italiano si può tradurre come convenzione oppure norma, in informatica si preferisce utilizzare il termine inglese.

Con questo termine ci si riferisce sia a documenti tecnici che codificano una norma, sia a comportamenti e convenzioni non esplicitamente normati che si affermano in un ambiente attraverso un processo emergente.

Gli standard si affermano sempre attraverso dei processi complessi che vedono contrapporsi visioni ed interessi differenti

Le tecnologie (e i valori che sono in grado di sostenere) sono in continua evoluzione

## Evoluzione Storica

Il grado di complessità e internazionalizzazione del mercato influisce sulla rilevanza degli standard 

Storicamente si osservano **diverse fasi**, con una differenza tra approccia anglosassone **più liberale** e approccio continentale **più statalista**.

fine del XIX secolo - metà del XX secolo: legittimazione di monopoli acquisiti o definizione per legge di monopoli

Seconda metà del XX secolo: liberalizzazione dei mercati

XXI secolo: massimizzazione della convergenza tecnologica

## Standardizzazione

Si possono distinguere diversi tipi di standard :

- **Proprietari** vs. **non** **proprietari** (aperti)
- **Prescrittivi** vs. **descrittivi**
- **De** **Jure** vs. **de** **Facto**

Ci sono diverse modalità con le quali viene creato uno standard:

- Intervento governativo
- Processo formale all’interno di organizzazioni
- Accettazione del mercato di una specifica in competizione

## Impatto degli standard

L’impatto degli standard nelle Tecnologie dell’Informazione coinvolge:

- **Interoperabilità**: fare in modo che i sistemi lavorino insieme (ad esempio, permettere che software diversi accedano agli stessi dati)
- **Portabilità**: permettere che il software funzioni su architetture diverse (ad esempio, un linguaggio di programmazione comune)

Sul piano dell'adozione della tecnologia:

- Aumentano il valore della tecnologia agli occhi degli utenti
- Riducono i rischi che i consumatori fronteggiano quando adottano una nuova tecnologia, diminuendo la confusione
- Spostano la concorrenza dai sistemi alle componenti

## Fasi del processo di standardizzazione

Ogni ente di standardizzazione stabilisce proprie norme

Secondo il **modello** proposto dall’***ISO50***, ogni processo si sviluppa in linea di massima secondo tre grandi fasi:

1. **segnalazione** e **valutazione** della necessità dello standard
2. **ricerca** e **consolidamento** del consenso sulle caratteristiche dello standard
3. **approvazione** formale e **pubblicazione** del documento

## Organismi di standardizzazione

**SDO** (Standard Development Organization), sono enti ufficiali di Standard: più lenti ma più prestigiosi

Nazionali:

- **UNI** (Ente Nazionale Italiano di Unificazione)
- **DIN** (Deutsche Institut für Normung)
- **ANSI** (AmericanNational Standard Institute)

Internazionali:

- **ISO**
- **IEC**
- **ITU**

Enti non ufficiali e Consorzi:

- **W3C**
- **OASIS**
- **OMG**

## Evoluzione di uno standard

> C’è una guerra per lo standard quando due tecnologie incompatibili lottano per definire lo standard

I requisiti per l’affermarsi di uno standard sono:

1. Capacità di **innovare**, aumento del valore del prodotto
2. **Accettazione** degli utenti
3. **Controllo** sulla base installata di utenti
4. **Diritti** sulla proprietà intellettuale
5. Vantaggi della **prima mossa**
6. Forza nei **mercati** dei prodotti complementari
7. **Brand** riconosciuto e reputazione

## Co-opetition

L’esternalità della rete può essere attivata anche in un sistema di concorrenti: il fenomeno è detto di co-opetition:

- Si può collaborare nella costruzione di un mercato per poi competere al suo interno

- Gli standard tecnologici sono classici elementi di cooperazione tra competitor perché permettono l’ampliarsi di un mercato

# Codifica del Testo

## Codifica

La **codifica** è quel processo che ci permette di:

> *esprimere informazioni e messaggi mediante le regole e i simboli di un sistema convenzionale (il codice) stabilito concordemente dall’emettitore e dal ricevitore dei messaggi allo scopo di trasmettere o elaborare automaticamente le informazioni* - **Treccani**

Nei calcolatori il **testo è memorizzato come sequenza binaria,** la codifica del testo si occupa di **definire** la **corrispondenza** tra una sequenza binaria e il corrispondente carattere alfanumerico.

Prendiamo ad esempio la codifica *Windows-1252*, Il carattere “é” è salvato in memoria usando la sequela binaria che in esadecimale corrisponde al valore “E9”, mentre per la codifica DOS latin-1 il valore “E9” corrisponde al carattere “Ú”

La difficoltà è quindi duplice:

- È necessario **scegliere** con cura, a seconda dell'applicazione di destinazione, la **codifica da utilizzare** quando si salva un testo 
- Quando è il momento di visualizzare un testo, è necessario **poter determinare la codifica utilizzata**

## Codifica ASCII 

**Quantità di informazione da rappresentare** (considerando l’alfabeto inglese): 

- 26 lettere

+ 26 lettere maiuscole
+ 10 cifre decimali
+ 30 caratteri circa di uso comune (., *, %, etc.) 
+ alcuni caratteri di controllo (spazi, interruzione di riga) 

in totale sono circa **120 caratteri**, per rappresentarli sono sufficienti **7 bit,** poiché 27 = 128 > 120 
Su questa base è stato creato il codice ASCII, basato appunto sull’uso di 7 bit per ogni carattere.

Esempio:

- A diventa 1000001
- B diventa 1000010 
- a diventa 1100000

![ASCII Code Chart](img/1920px-ASCII_Code_Chart.png)

### Limiti di ASCII 

La globalizzazione di Internet ha proposto il problema di rendere correttamente gli alfabeti di migliaia di lingue nel mondo.

Poiché i 7 bit usati da ASCII consentono di rappresentare solo 128 caratteri diversi, sono stati definiti nel tempo altri codici per consentire la rappresentazione di più caratteri

**ASCII esteso**: usa 8 bit (un BYTE) per carattere. Consente quindi di rappresentare anche caratteri accentati e lingue diverse dall’inglese.

### Altre codifiche storiche 

#### EBCDIC

**Extended Binary Characters for Digital Interchange Code**, codifica proprietaria IBM del 1965 a 8 bit. IBM è molto sicura della superiorità dei suoi chip e si azzarda fin dagli anni cinquanta ad usare tutti e 8 i bit del byte

#### ISO 646

Una **codifica ISO del 1991** che permettere l'uso di caratteri nazionali europei in un contesto sostanzialmente ASCII. Sono lasciati 12 codici liberi per le versioni nazionali dei vari linguaggi europei. Ogni versione nazionale li sostituisce con caratteri propri. I caratteri sacrificati sono: # $ @ \ ¬ ` { | } ~

#### ISO 8859/1

più comunemente **ISO Latin 1** è un estensione standard dell’ASCII che comprende un certo numero di caratteri degli alfabeti europei. È compatibile all’indietro con ASCII: estende i soli caratteri >127

## UNICODE

Lo standard Unicode definisce tre codifiche che consentono a uno stesso dato di essere trasferito utilizzando un vocabolario basato su 1, 2 o 4 byte: UTF-8, UTF-16, UTF-32. Queste tre codifiche descrivono gli stessi caratteri e possono essere trasformate efficientemente una nell'altra.

### Caratteristiche

- **Composizione dinamica**. Alcuni caratteri (in arabo, in cinese, ma anche, banalmente, le lettere accentate o con modificatori degli alfabeti europei) sono composizioni di codifiche indipendenti. In certi casi ricorrere ad un doppio codice per un carattere composto è eccessivo. Per i simboli di uso frequente esiste un singolo carattere equivalente

- **Semantica**. Ogni carattere possiede un suo significato preciso (la ß tedesca è diversa dalla ß greca) nonché proprietà come direzione, esigenze di spaziatura, capacità di combinazione

- **Convertibilità**. Esiste un meccanismo di conversione tra Unicode e altre codifiche precedenti, in modo da garantire compatibilità all’indietro

### Codifiche

#### UTF-8

I caratteri più frequenti sono codificati con **1 byte**, poi 2, 3 e 4 per i meno frequenti. Usato molto nel WEB. Ha il vantaggio che il set di caratteri ASCII mantiene la stessa codifica, può quindi essere usato su vecchie applicazioni. Ma non si accede direttamente a una codifica prima si deve codificare come raggruppare i byte

#### UTF-32

Ogni carattere è codificato da **4 byte**. Usato quando non si ritiene di avere problemi di memoria oppure se si fa uso di vocabolari poco frequenti

#### UTF-16

Caratteri codificati **da copie di byte**, 2 copie per i meno frequenti. Usato per situazioni dove si vuole bilanciare l'uso di memoria con la velocità di accesso ai dati

![UTF](img/UTF.png)

## Problemi di codifica

Se UNICODE è uno standard universale, in grado di rappresentare i caratteri di tutti gli alfabeti, perché ci sono ancora problemi di codifica?

Il **Byte Order Mark** (**BOM**) è una sequenza di byte UNICODE non stampabili posta all'inizio di un testo UNICODE per facilitarne l'interpretazione. BOM non è né standard né obbligatorio, ma rende più facile per le applicazioni compatibili determinare il sottotipo del formato Unicode e definire la direzione di lettura dei byte. Questo spesso causa problemi di compatibilità perché non tutte le applicazioni sanno come gestire BOM. Per le applicazioni non compatibili, questa sequenza di byte viene decodificata in ASCII esteso.

## Determinare codifica di un file

**Indipendentemente dall'origine di un file**, può essere utile verificare con assoluta certezza il suo formato e mostrare l'eventuale tag BOM.

Se all'inizio del file è presente un tag BOM, si tratta di un testo in formato Unicode:

- UTF-8 = EF BB BF 
- UTF-16 Big Endian = FE FF 
- UTF-16 Little Endian = FF FE 
- UTF-32 Big Endian = 00 00 FE FF  
- UTF-32 Little Endian = FF FE 00 00

premere [qui](https://validator.w3.org/i18n-checker/) per accedere al validatore di W3.org

L’assenza del BOM non consente di stabilire che il file non sia codificato in UNICODE, a volte rimuoverlo può aumentare la compatibilità con alcune applicazioni.
# Storia dell'Editoria

## Nascita dell'Industria Editoriale 

Nel 1455 Johannes Gutenberg inventò la **stampa a caratteri mobili**, un vero e proprio processo industriale.
Le caratteristiche principali di questa invenzione furono:

- i caratteri mobili, forgiati in metallo tenero e fondibile

- l'inchiostro utilizzato, non più ad acqua, ma ad l'olio

- l'utilizzo del torchio tipografico, modellato sul torchio da vino, il quale permetteva di applicare efficacemente e con pressione uniforme l'inchiostro sulla pagina.

Grazie a queste caratteristiche la sua tecnica in breve tempo si diffuse in tutta Europa.

L'italia ebbe un compito importante nella diffusione dell'industria dell'editoria, in particolare **Venezia**,  che viene considerata la **prima capitale dell’industria editoriale**.
Questo fu possibile grazie alle sue  numerose rotte commerciali, la presenza di grossi capitali, di varie comunità nazionali e l’assenza di censura.

- Nel ‘500 a Venezia si stampava la metà dei libri pubblicati in tutta Europa.

- A Venezia fu pubblicato il primo libro greco (1486), il primo libro armeno (1512), il primo libro in cirillico bosniaco (1512), il primo Talmud (1524) e il primo Corano in arabo (1538) della storia.

Tra la fine del ‘400 e la prima metà del ‘500 a Venezia furono attivi centinaia di stampatori, il più noto di essi fu **Aldo Manuzio**, considerato uno degli ideatori dell’idea stessa di editoria.

- Ha un progetto editoriale, pubblicare i classici greci e latini
- Intesse rapporti con gli intellettuali dell’epoca, es. Erasmo da Rotterdam, Pietro Bembo, seleziona i contributi più significativi della sua epoca e ne promuove la pubblicazione
- Innova i processi produttivi e distributivi:
  - Sistematizza la punteggiatura secondo criteri ancora oggi in uso
  - Invenzione del corsivo, *italicus*
  - Invenzione del formato in ottavo, precursore del tascabile
  - Il primo o proporre un catalogo delle opere edite dalla sua casa

​	![MappaEditoria](img/diffusioneEditoria.jpeg)

Nella seconda metà del ‘500 la leadership nella pubblicazione di libri passò per un certo periodo ai Paesi Bassi.
Ad esempio la serie di testi a duodecimo (di piccolo formato) dei classici latini che gli Elzeviri (casa fondata nel 1593) iniziarono a pubblicare nel 1629 era più che all'altezza delle precedenti edizioni Aldine in termini di qualità ma era proposta a un prezzo più contenuto.

Anche la Francia si affermò come sede di importanti case di stampa, soprattutto a Parigi in collegamento con la Sorbona, la preferenza per i caratteri romanici e l’immaginazione Aldina della scuola francese contribuì all’affermazione di questo modello nei confronti dello stile gotico sviluppatosi nelle zone di influenza tedesca.

In Spagna invece la stampa arriva tramite la Germania, attraverso la compagnai Ravensburg che aveva una base a Valencia, si diffonde poi a Madrid, a Seviglia, Barcellona, Saragozza e Salamanca.

In Inghilterra questa nuova industria è inizialmente marginale, i caratteri e la carta per le stamperia verranno importati dal continente fino al 1567.

Quasi immediato fu l’intervento legislativo per governare questo nuovo fenomeno, dapprima soprattutto a scopi di censura in seguito per regolarne i diritti economici.

## Era Moderna

L’era moderna si caratterizza per un continuo rafforzamento della distribuzione del libro.
Vi è un grosso aumento della domanda grazie a: 

- Commerci
- Istruzione
- Intrattenimento

L’illuminismo è periodo di grande fermento

Il romanticismo rafforza il valore dell’opera e dell’autore come strumenti di costruzione dello spirito nazionale. 

Il novecento inizierà a mettere in discussione questi valori, pur continuando a praticarli. 

Il **romanzo**, come tutte le cose, non nasce all’improvviso, la sua storia è lunga: epica antica e medievale, *La storia vera* di Luciano di Samosata, II Sec., novelle medievali - *Il Decameron* 1353, *Garagantua e Pantagruel* di Rablais 1532, *Don Chisciotte della Mancia* 1615

Il **romanzo moderno** è espressione dell’illuminismo e delle sue evoluzioni culturali: ascesa della borghesia, inizio della forme costituzionali di governo, diffusione della scolarità

- Le avventure di Robison Crusoe di Defoe 1719
- I viaggi di Gulliver di Swift 1734
- Candido di Voltaire 1759
- I dolori del giovane Werther Goethe 1774
- Le ultime lettere di Jacopo Ortis di Foscolo 1798

## Valore Storico dell'Editoria

Queste evoluzioni hanno portato l’editoria a essere un elemento cardine della società moderna e contemporanea in quanto ha influenzato i processi di costruzione e diffusione delle idee.

Alcuni importanti riflessi sono:

- La nozione di diritto d’autore
- La nozione di opera
- La nozione di autore
- La nozione di catalogo, archivio, collezione

## Copyright e Diritto d'Autore

L’editoria è un’industria orientata alla creazione e commercializzazione di prodotti ma non segue del tutto le regole del mercato perché al prodotto culturale è **attribuito un valore sociale**, ad esempio il prezzo è fissato per tutti i punti di vendita, l’IVA è agevolata.

Questo tipo di produzione deve inoltre inserirsi all’interno di un quadro normativo particolare: **il diritto d’autore.**

Prime leggi sul diritto d’autore sono del 1710 in Inghilterra, in molti paesi europei arriverà a inizio o fine’800

- Stati Uniti -1790
- Francia - 1793
- Germania - 1839
- Convenzione tra il Regno di Sardegna e l'Impero Austriaco - 1840
- Regno d’Italia - 1865 - 1882 - 1925
- Convenzione di Berna per la protezione delle opere letterarie e artistiche (CUB) - 1886

La normativa vigente in Italia è del 22 aprile 1941 ma ha subito diverse revisioni anche perché a livello di UE sono stati fatti interventi di armonizzazione delle normative degli stati membri nel 1993.

Convenzione internazionale sul diritto d’autore - trattato OMPI - è in vigore dal 2002.

La legge protegge qualsiasi opera dell’ingegno: testi, software, immagini, opere musicali e fornisce due tipologie di protezione: **diritto morale** e  **patrimoniale**:

- il **diritto morale** indica il diritto di riconoscimento della paternità, tutela dell’integrità dell’opera, il diritto al ritiro di opere non autorizzate.

- il **diritto patrimoniale** indica il diritto allo sfruttamento economico derivato dall’opera. In Italia questo diritto è inalienabile, non può essere ceduto se non temporaneamente, dopo 20 anni automaticamente si esaurisce, indipendentemente da quanto sia stabilito nel contratto.

L’UE ha stabilito che lo sfruttamento economico è valido per 70 dopo la morte dell’autore, poi l’opera diventa di pubblico dominio. Le opere visuali sono soggette anche al diritto di possesso, ovvero diritto di rendere accessibile e riprodurre l’opera.

La direttiva UE del 17 aprile 2019 aggiorna la norma al mercato digitale. Per quanto riguarda le piattaforme di condivisione di contenuti online. In linea di principio, dovranno ottenere una licenza per le opere protette dal diritto d’autore e devono garantire ai titolari dei diritti di intervenire. Al tempo stesso, la direttiva consente agli utenti di generare e caricare liberamente contenuti per finalità di citazione, critica, rassegna, caricatura o parodia.

Anche gli editori devono rispettare il GDPR. Raccogliere dati personali attraverso il consenso e rispettare il diritto all’oblio Il fruitore ha il diritto alla cancellazione dei propri dati personali, quindi i titolari hanno l’obbligo di informare della richiesta di cancellazione anche altre realtà che ne hanno fatto uso.

## L'Opera

Il termine testo (dal latino textus "intreccio, tessuto") sta ad indicare un insieme di parole strutturate in base alle norme di una certa lingua per comunicare un messaggio in modo *comprensibile*, *completo* e *coerente*.

- Il testo deve essere espresso in un codice linguistico noto a chi lo legge o lo ascolta.
- Il testo non può mancare degli elementi fondamentale del messaggio che intende trasmettere.
- Il testo deve possedere coerenza, cioè il suo contenuto deve essere strutturato secondo un’organizzazione logica di pensiero.

Per lungo tempo l’opera è tale se è riconosciuta da degli esperti come tale, se rispetta certi canoni, se ha un valore culturale definito e condiviso.

![opera](img/opera.jpg)

## Crisi della Nozione di Opera

**M. McLuhan in *La galassia Gutenberg* 1962**

Parte da osservazione semplice: ogni media rivede il bilanciamento dei sensi coinvolti nei processi percettivi e interpretativi: *il medium è il messaggio*.

I media non vanno studiati solo per quanto riguarda i contenuti ma per la forma di trasmissione dei contenuti. Sottolinea anche che ogni media portando all’estremo le sue potenzialità inverte le sue caratteristiche. I media caldi diventano freddi

**U. Eco *Opera Aperta* 1962**

Il contenuto di un opera non è pienamente espresso nell’opera stessa, perché sia espresso richiede la d’operazione del lettore che deve riempire gli spazi di non detto attraverso la sua conoscenza enciclopedica e la sua interpretazione.

**M. Bolter *Lo spazio dello scrivere* 1991**

Attraverso il digitale è possibile di fornire ordini di lettura dei dati che non siano necessariamente legati all'ordine di archiviazione.

Nei mezzi di comunicazione precedenti come il libro a stampa, il riferimento dei segni a altri segni era solo potenziale. Il computer lo rende esplicito.

**P. Levy *Cybercultura 1997***

La messa in sinergia delle competenze, delle risorse e dei progetti, la costituzione e la conservazione dinamica delle memorie comuni, l'attivazione di modi di cooperazione flessibili e trasversali, la distribuzione coordinata di centri decisionali.

Il cyberspazio, dispositivo di interazione interattivo e comunitario, si presta proprio come uno degli strumenti privilegiati della intelligenza collettiva

## Stato dell'Editoria

**ISTAT PRODUZIONE E LETTURA DI LIBRI IN ITALIA | ANNO 2020**

Nel 2020 sono in diminuzione sia i titoli pubblicati (-2,6% sul 2019) sia le tirature (-7,2%).

Resta sostanzialmente stabile il prezzo medio di copertina mentre aumenta la distribuzione mediante i canali on-line.

Il 41,4% della popolazione di 6 anni e più ha letto almeno un libro nell’ultimo anno, dato in lieve aumento rispetto al 2019 (+3%). Il 73,6% dei lettori legge solo libri cartacei, il 9,4% solo e-book o libri on line mentre lo 0,3% ascolta solo audiolibri. Il 16,6% utilizza più di un supporto per la lettura (libro cartaceo, digitale, audiolibro).

Il livello di istruzione si conferma l’elemento determinante: legge libri il 72,8% dei laureati (75,0% nel 2015), il 49,1% dei diplomati e solo il 26,8% di chi possiede al più la licenza elementare.

L’abitudine alla lettura continua ad essere più diffusa nelle regioni del Nord: ha letto almeno un libro il 48,2% delle persone residenti nel Nord-ovest, il 48,5% di quelle del Nord-est, il 44,3% delle regioni del Centro e il 29,2% dei residenti al Sud.

![grafico1-storiaEditoria](img/grafico1-storiaEditoria.webp)

![grafico2-storiaEditoria](img/grafico2-storiaEditoria.png)

![grafico3-storiaEditoria](img/grafico3-storiaEditoria.webp)

![grafico3-storiaEditoria](img/grafico4-storiaEditoria.png)

## Sfide dell'Editoria nell'Era Digitale

Si ridefinisce il processo di selezione delle opere:

- selezione dal basso
- auto-promozione

Si allarga il campo dell’offerta

- più canali e forme
- più attori

Si definiscono nuovi modelli di business

- economia dei beni digitali

Si definiscono nuovi quadri normativi

- revisione al diritto d’autore

Le strategie per affrontare questo sfide sono:

- **Multicanalità**
- **Coda lunga**
- **Analisi dei dati**

